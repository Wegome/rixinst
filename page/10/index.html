<!DOCTYPE html>
<html>
<head>
  <meta charset="utf-8">
  
  <title>日新知</title>
  <meta name="viewport" content="width=device-width, initial-scale=1, maximum-scale=1">
  
    <meta name="keywords" content="日新知,日新,知诺,知行诺一" />
  
  
  
  
  <meta name="description" content="易知 简能">
<meta property="og:type" content="website">
<meta property="og:title" content="日新知">
<meta property="og:url" content="http://www.rixin.site/page/10/index.html">
<meta property="og:site_name" content="日新知">
<meta property="og:description" content="易知 简能">
<meta property="og:locale" content="zh-CN">
<meta name="twitter:card" content="summary">
<meta name="twitter:title" content="日新知">
<meta name="twitter:description" content="易知 简能">
  
    <link rel="alternate" href="/atom.xml" title="日新知" type="application/atom+xml">
  

  

  <link rel="icon" href="/css/images/mylogo.png">
  <link rel="apple-touch-icon" href="/css/images/mylogo.png">
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link href="https://fonts.googleapis.com/css?family=Open+Sans|Montserrat:700" rel="stylesheet" type="text/css">
  <link href="https://fonts.googleapis.com/css?family=Roboto:400,300,300italic,400italic" rel="stylesheet" type="text/css">
  <link href="//cdn.bootcss.com/font-awesome/4.6.3/css/font-awesome.min.css" rel="stylesheet">
  <style type="text/css">
    @font-face{font-family:futura-pt;src:url(https://use.typekit.net/af/9749f0/00000000000000000001008f/27/l?subset_id=2&fvd=n5) format("woff2");font-weight:500;font-style:normal;}
    @font-face{font-family:futura-pt;src:url(https://use.typekit.net/af/90cf9f/000000000000000000010091/27/l?subset_id=2&fvd=n7) format("woff2");font-weight:500;font-style:normal;}
    @font-face{font-family:futura-pt;src:url(https://use.typekit.net/af/8a5494/000000000000000000013365/27/l?subset_id=2&fvd=n4) format("woff2");font-weight:lighter;font-style:normal;}
    @font-face{font-family:futura-pt;src:url(https://use.typekit.net/af/d337d8/000000000000000000010095/27/l?subset_id=2&fvd=i4) format("woff2");font-weight:400;font-style:italic;}</style>
  <link rel="stylesheet" href="/css/style.css">

  <script src="/js/jquery-3.1.1.min.js"></script>
  <script src="/js/bootstrap.js"></script>

  <!-- Bootstrap core CSS -->
  <link rel="stylesheet" href="/css/bootstrap.css" >

  
    <link rel="stylesheet" href="/css/home.css" >
  

  

  

  
  
  
    <link rel="stylesheet" href="/css/vdonate.css" >
  

<link rel="stylesheet" href="/css/prism.css" type="text/css"></head>



  <body>


  
    <header id="header">

	<!-- 背景图模式 -->
	

    
      <div id="intrologo" class="intro-logo" style="background-position:center; background-repeat:no-repeat; background-image: url(); background-size: auto 100%;">

      <!-- Support rolling -->  
        
        <section class="awSlider">
          <div class="carousel slide carousel-fade " data-ride="carousel">

            <!-- Wrapper for slides -->
            <div class="carousel-inner">
               
                  
                    <div class="item active">
                  
                    <img id="carousel-img0" src="/css/images/home-bg.jpg">
                  </div>

                  <!-- 自适应大图 -->
                  <script>
                      var img0 = new Image();
                      var imageTag0 = document.getElementById("carousel-img0");
                      img0.src = imageTag0.src;
                      img0.onload=function(){
                        if (img0.width / img0.height <= document.body.clientWidth / document.body.clientHeight) {
                          imageTag0.style.width = document.body.clientWidth + "px";
                        } else {
                          imageTag0.style.height = document.body.clientHeight + "px";
                          imageTag0.style.marginLeft = -(document.body.clientHeight * img0.width / img0.height - document.body.clientWidth) / 2 + "px";
                        }
                      };
                  </script>
                
                  
                    <div class="item">
                  
                    <img id="carousel-img1" src="/css/images/sample.jpg">
                  </div>

                  <!-- 自适应大图 -->
                  <script>
                      var img1 = new Image();
                      var imageTag1 = document.getElementById("carousel-img1");
                      img1.src = imageTag1.src;
                      img1.onload=function(){
                        if (img1.width / img1.height <= document.body.clientWidth / document.body.clientHeight) {
                          imageTag1.style.width = document.body.clientWidth + "px";
                        } else {
                          imageTag1.style.height = document.body.clientHeight + "px";
                          imageTag1.style.marginLeft = -(document.body.clientHeight * img1.width / img1.height - document.body.clientWidth) / 2 + "px";
                        }
                      };
                  </script>
                
                  
                    <div class="item">
                  
                    <img id="carousel-img2" src="https://source.unsplash.com/collection/954550/1920x1080">
                  </div>

                  <!-- 自适应大图 -->
                  <script>
                      var img2 = new Image();
                      var imageTag2 = document.getElementById("carousel-img2");
                      img2.src = imageTag2.src;
                      img2.onload=function(){
                        if (img2.width / img2.height <= document.body.clientWidth / document.body.clientHeight) {
                          imageTag2.style.width = document.body.clientWidth + "px";
                        } else {
                          imageTag2.style.height = document.body.clientHeight + "px";
                          imageTag2.style.marginLeft = -(document.body.clientHeight * img2.width / img2.height - document.body.clientWidth) / 2 + "px";
                        }
                      };
                  </script>
                
            </div>

            <!-- Controls -->
            <a class="left carousel-control" href=".carousel" role="button" data-slide="prev">
              <span class="glyphicon glyphicon-chevron-left" aria-hidden="true"></span>
              <span class="sr-only">Geri</span>
            </a>
            <a class="right carousel-control" href=".carousel" role="button" data-slide="next">
              <span class="glyphicon glyphicon-chevron-right" aria-hidden="true"></span>
              <span class="sr-only">İleri</span>
            </a>
          </div>
        </section>
        <script>
          $('section.awSlider .carousel').carousel({
              pause: '',
              interval: 5000
          });
          var startImage = $('section.awSlider .item.active > img').attr('src');
          $('section.awSlider .carousel').on('slid.bs.carousel', function () {
              var bscn = $(this).find('.item.active > img').attr('src');
              $('section.awSlider > img').attr('src', bscn);
          });
        </script>
      

    
 


    <canvas width="100%" height="100%"></canvas>
    <script>
      var c = document.getElementsByTagName('canvas')[0],
          x = c.getContext('2d'),
          w = window.innerWidth,
          h = window.innerHeight,
          pr = window.devicePixelRatio || 1,
          f = 90,
          q,
          m = Math,
          r = 0,
          u = m.PI*2,
          v = m.cos,
          z = m.random
      c.width = w*pr
      c.height = h*pr
      x.scale(pr, pr)
      x.globalAlpha = 0.6

      <!-- 折线Polyline背景 -->
      
    </script>
    

    
      <div id="homelogo" class="homelogo"> 
    

        
          
            <img id="homelogoimg" src="/css/images/homelogo.jpg" >
          
        
    
    </div>
  </div>

  <!-- 自适应主页背景大图 -->
  

 <!-- home_logo_image居中 -->
 
    <script>
        var img = new Image();
        var homelogodiv = document.getElementById("homelogo");
        img.src = document.getElementById("homelogoimg").src;
        img.onload=function(){
          if (img.width > document.body.clientWidth) {
            document.getElementById("homelogoimg").style.width = document.body.clientWidth + "px";
            homelogodiv.style.marginLeft = document.body.clientWidth * -0.5 + "px";
          } else {
            homelogodiv.style.marginLeft = img.width * -0.5 + "px";
          }
        };
    </script>
  

  <div class="intro-navigate">
      <p class="navigater-list">
        
          <a id="beautifont" class="main-nav-link" href="/">首页</a>
        
          <a id="beautifont" class="main-nav-link" href="/archives">归档</a>
        
          <a id="beautifont" class="main-nav-link" href="/categories">分类</a>
        
          <a id="beautifont" class="main-nav-link" href="/tags">标签</a>
        
          <a id="beautifont" class="main-nav-link" href="/about">关于</a>
        
      </p>
  </div>

</header>
  
  <div id="container">
    <div id="wrap">
      
            
      <div id="content" class="outer">
        
          <section id="main" style="float:none;">
  
    <article id="post-船山文集-杂卦传"  class="article article-type-post" itemscope itemprop="blogPost" >
  <div id="articleInner" class="article-inner">
    
    
      <header class="article-header">
        
  
    <h1 class="thumb" itemprop="name">
      <a class="article-title" href="/essence/62935.html">船山文集《杂卦传》</a>
    </h1>
  

      </header>
    
    <div class="article-meta">
      
	<a href="/essence/62935.html" class="article-date">
	  <time datetime="2016-04-25T04:56:37.000Z" itemprop="datePublished">2016年04月25日 @ 12:56</time>
	</a>

      
    <a class="article-category-link" href="/categories/essence/">经</a>

      
    </div>
    <div class="article-entry" itemprop="articleBody">
      
        <h1 id="杂卦传">杂卦传</h1>
<p>杂者，相间之谓也。一彼一此，一往一复，阴阳互见，而道义之门启焉。故自伏羲始画，而即以相杂者为变易之体。文王因之，而以错综相比为其序，屯蒙以下四十八卦, 二十四象往复顺逆之所成也。乾坤坎离大过颐小过中孚，综而不失其故，则以错相并。否泰随蛊渐归妹既济未济，四象而成八卦，则错综同轨。周易以综为主，不可综而后从错。盖以天有全象，事有全理，而人之用之者但得其半，天道备而人用精，是以六爻之中，阴阳多寡，即就此而往复焉，则已足备一刚一柔之用，善一进一退之几，成一仁一义之德矣。杂卦者，言其道同，而易地则忧乐安危，出处语默，各因乎往复循环之理数，而无不可体之以为道也。故伯夷、太公同避纣恶，而所行异；颜渊、季路同效圣志，而所愿殊。知其异乃可以统其同，用其半即可以会其全，故略于错而专于综。实则错综皆杂也，错者幽明之迭用，综皆用其明者也。周易六十四卦，为三十二对偶之旨也，而传为言其性情功效之別焉。</p>
<p><strong>乾刚，坤柔。</strong></p>
<p>二卦并建，刚柔备矣。分之则纯以成德，合之则杂以成章也。</p>
<p><strong>比乐，师忧。</strong></p>
<p>均以孤阳得中为土，而在上位，则众所亲而乐行其道，故虽失前禽而不以为诫；在下位，则权重而分不足以相莅，故忧弟子之间之，而恐致舆尸。</p>
<p><strong>临，观之义，或与或求。</strong></p>
<p>临阳长摈阴，而不以轻绝阴为德，故咸而临之，与阴感而不吝。观阴长侵阳，而以仰承于阳为义，故利用宾王，求阳而观其观</p>
<p><strong>屯见而不失其居，蒙杂而著。</strong></p>
<p>见谓动而发见。居者，止而不行之谓。屯阳初出，亟于见，而据五位以自安，故虽建侯不宁，而膏终屯。蒙卦阳出而杂处于二阴之中，然终以奋起出于阴之上以自著见，故击去蒙昧，而为童蒙之吉。</p>
<p><strong>震，起也；艮，止也。</strong></p>
<p>起以震阴之滞，止以遏阴之进，震有功而艮寡过也。</p>
<p><strong>损、益，盛衰之始也。</strong></p>
<p>泰变而损，阳自三往上而之于将消之位，衰也。否变而益，阳自四来初而之于方生之位，盛也。中爻未变，盛衰未极，三之势便于进，时至则轻往，四之势便于退，时至则先来，故为盛衰之始。气数之循环，盛则且衰，衰且渐盛，自然之理，而兆先见，故曰：“损益盈虚，与时偕行。”</p>
<p><strong>大畜，时也；无妄，灾也。</strong></p>
<p>乾道成于下，而艮止之，使待时而进，遵养以时也。乾道奠于上，阴未尝干之，而震起以相迫，躁动则生灾也。时，故“利涉大川”；灾，故“行有告”。</p>
<p><strong>萃聚，而升不来也。</strong></p>
<p>皆谓阳也。自上而下曰：“来，萃四与五相保而不往，升三引二以进而不复，萃则上阴护之，升则初阴推之也。故萃假有庙，而升利南征。</p>
<p><strong>谦轻，而豫怠也。</strong></p>
<p>二卦皆孤阳而不得中位。三为躁进之爻，谦阳处之，轻于往矣；四为退息之位，豫阳处之，怠于行矣。凡人之情，谦者无尊重之度，豫乐者虽奋起而终不振；故谦必君子而后有终，豫建侯行师而后利。</p>
<p><strong>噬嗑，食也；贲，无色也。</strong></p>
<p>二卦皆有颐象。食色皆养道也。食者，非所食而食之，强啮九四之刚。无色者，非所饰而饰之，色之不正者，刚轻去中以文上，而失其自然之美也。</p>
<p><strong>兑见，而异伏也。</strong></p>
<p>柔见于外，于情易动，阴伏于下，其志难知。故兑上引人之说，异初在床下而须史巫之求。</p>
<p><strong>随无故也，蛊则饬也。</strong></p>
<p>故，事也，随阳在下而随乎阴，偷小子之安而无丈夫之志。蛊阴在下而承乎阳，饬子臣之节以顺承君父之事。故随非元亨利贞则不能无咎，蛊先甲后甲以效其功。</p>
<p><strong>剥，烂也；复，反也。</strong></p>
<p>阳退而之幽，先自溃烂，而后阴乘之。复归于明，阴虽盛，不足为忧也。</p>
<p><strong>晋，书也；明夷，诛也。</strong></p>
<p>明出乎地，则可以烛阴而导之进。地暗伤明，而明终不可掩，必反受其诛。</p>
<p><strong>井通，而困相遇也。</strong></p>
<p>遇谓所遇之穷。井，上者上行，下者下行，往来不穷，故通。困欲出险，为功为柔所牵，遇之穷也。君子之遇小人，不患其争而患其相说，酒食朱绂不易脱而困矣。</p>
<p><strong>咸，速也；恒，久也。</strong></p>
<p>天下莫速于感应之机。三上浮出于外，情易动，随感而即应，速矣。恒四与初伏处子下，密相为移，植根深固以相倾之道也。</p>
<p><strong>涣，离也；节，止也。</strong></p>
<p>离，散也。否之散，刚下而得中，以解阴之党，为涣。泰道已成，刚上而止阴之流，为节。涣以消吝，节以防骄。</p>
<p><strong>解，缓也；赛，难也。</strong></p>
<p>解四用爻皆失位，而初、上以柔处之，以缓其争，而乖戾平矣。蹇四用爻皆得位而可以有为，初、上犹以柔道处之，其难其慎之至也。</p>
<p><strong>睽，外也；家人，内也。</strong></p>
<p>睽内不正，而徒闲之于外。家人内已正，而后饬其外治。</p>
<p><strong>否、泰，反其类也。</strong></p>
<p>天上地下，方以类聚者也，而柔上刚下为泰，反此为否。阴阳以交，成化类之，反不反而通塞殊矣。</p>
<p><strong>大壮则止，遁则退也。</strong></p>
<p>皆为阳言也。大壮未得中位，止而不进，壮者忧其危矣。遁已离乎中位，急于退，退者所以善藏其用也。</p>
<p><strong>大有，众也；同人，亲也。</strong></p>
<p>在上则柔可以抚众，君道也。在下则柔而贤者亲之，友道也。</p>
<p><strong>革；去故也；鼎，取新也。</strong></p>
<p>革者离之变。明再用则不鲜，阴改而之上，阳乃为主于中，而前明已谢，不复有易尽之忧。鼎者巽之变，柔去其位，上升于五，以昭其明而凝天命，命为之新矣。</p>
<p><strong>小过，过也；中孚，信也。</strong></p>
<p>阴盛之过，乃真过也。虚中自保，而不干阳之中位，阳亦得其类而相信，信之至也。</p>
<p><strong>丰，多故也；亲寡，旅也。</strong></p>
<p>莅物上者，惟明无所蔽，则事自有绪而不宂。丰阳受阴蔽，事无绪而危疑起，自非以日中之明治之，则天下多事，而乱且生。物之所亲者，情下逮也。旅阳寄处于阴上，不与物亲，则物亦莫之亲矣。丰阳已下，而旅已上也。</p>
<p><strong>离上而坎下也。</strong></p>
<p>阳之性升，辅阴以升，则阴亦上，火之所以炎而上。阴之性沈，陷阳而抑之，则阳亦下，水之所以润而下。故离内卦吉于外，自下上也；坎外卦亨于内，自上下也。</p>
<p><strong>小畜，寡也；履，不处也。</strong></p>
<p>阴虽当位以畜阳，而力微，居于退爻，故密云而不雨，微弱之象。履阴不量其孤，处进爻而欲踵刚以上，不能安处静俟，故有履虎尾之危。</p>
<p><strong>需，不进也；讼，不亲也。</strong></p>
<p>需三阳为四所隔不能与五相踵以进，故五需以待之。讼阳离其群而处乎中，三为之间，不与乾相亲，是以中窒而争。</p>
<p><strong>大过，颠也。姤，遇也，柔遇刚也。渐，女归待男行也。颐，养正也。既济，定也。归妹，女之终也。未济，男之穷也。夬，决也，刚决柔也。君子道长，小人道忧也。</strong></p>
<p>大过、颐、姤、夬、渐、归妹、既济、未济，相错综对待之卦，而文参差不偶者，圣人无心于文，而文自顺，流动以著化机之变动，非若词章训诂之执滞排偶，拘于法而执一，所谓化工之笔也。于以肖易之变动不居，而不可为典要，道相若焉，故虽挈乾坤以为纲，而自比、师以下，皆无一成之次序，与周易之序且不必同，则序卦之文，与京房八宫世应，邵子方圆之序位，不足以肖天地之变易审矣。今因其错综之序而释之。</p>
<p>大过颠者，本末挠也。颐养正者，上下以刚正柔也。姤言遇者，幸阴之得遇乎阳。夬言决者，劝阳之疾决夫阴也。渐女归待男行，而女止于四，柔得位而居之安，女道之吉也。归妹三、五二阴皆去其位而居于不正之位，尤骄淫而处于上，上者将消之位也；阳起于初、盛于二以相迫，女斯终矣。既济阳得位时定，阴亦定焉。未济二、四二阳皆去其位而居于不正之位，尤亢物而处于上，上将消矣；阴起于初，以递进而相迫，男斯穷矣。初者方生之利，上者滨尽之地，既失位而又滨于尽，无方生之权，不穷何待焉！以归妹、未济观之，则六十四卦、三十六象虽相对待以备同异之理，而其中互相参伍、如睽、解、家人、蹇、损、益、咸、恒之互相为理，亦可类推矣。</p>
<p>又杂卦所言者，比、师以下四十八卦，皆以综体相对而言。自乾、坤、坎、离、大过、颐、小过、中孚、泰、否、随、蛊、渐、归妹、既济、未济而外，卦之相错者，理亦对待，以备并行不悖之理，为幽明、体用、消长、盈虚之异致者，今为补诠之，亦易中固有之理也。同人，以情相亲也；师，以权相统也。小畜，止其动也；豫，动其静也。夬劝之决也；剥，惩其害也。家人，聚顺；解，散其逆也。革，润其燥；蒙，制其流也。需，阳相待以道；晋，阴相进以利；遥相取而情各异也。睽，强其不齐而疑也；蹇，于其各正而加慎也。噬嗑，力为合也；并，理相辨也。损，高就下也；咸，虚受实也。临，有功，而遁失制也；复，因得所而归。姤不期而会也。鼎，定而屯不宁也。旅，进也；节，退也。恒，阴之固也；益，阳之裕也。艮，忍也；兑，释也。震，惧而异幸也。升，相让；无妄，相凌也。谦以济暗，履乘危也。讼，有实而怨上也；明夷，上不明而忮下也。涣，启其塞；丰，蔽其通也。困，掩而保其贞也；贲，著而亏其实也。观，功不试而制以道也；大壮，权未得而养以威也。萃，聚以亲上也；大畜，储少以养多也。比，得民；大有，有贤也。</p>
<p>《周易内传》卷六终</p>
<p> </p>

      
    </div>
    <footer class="article-footer">
      
      
      
  <ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/杂卦传/">杂卦传</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/王船山/">王船山</a></li></ul>

    </footer>
  </div>
  
</article>

<!-- Table of Contents -->

  
    <article id="post-船山文集-序卦传"  class="article article-type-post" itemscope itemprop="blogPost" >
  <div id="articleInner" class="article-inner">
    
    
      <header class="article-header">
        
  
    <h1 class="thumb" itemprop="name">
      <a class="article-title" href="/essence/15196.html">船山文集《序卦传》</a>
    </h1>
  

      </header>
    
    <div class="article-meta">
      
	<a href="/essence/15196.html" class="article-date">
	  <time datetime="2016-04-25T04:55:21.000Z" itemprop="datePublished">2016年04月25日 @ 12:55</time>
	</a>

      
    <a class="article-category-link" href="/categories/essence/">经</a>

      
    </div>
    <div class="article-entry" itemprop="articleBody">
      
        <h1 id="序卦传">序卦传</h1>
<p>有天地，然后万物生焉。盈天地之间者唯万物，故受之以屯；屯者盈也，屯者物之始生也。物生必蒙，故受之以蒙；蒙者蒙也，物之稚也。物稚不可不养也，故受之以需；需者饮食之道也。饮食必有讼，故受之以讼。讼必有众起，故受之以师；师者众也。众必有所比，故受之以比；比者比也。比必有所畜，故受之以小畜。物畜然后有礼，故受之以履。履而泰，然后安，故受之以泰；泰者通也。物不可以终通，故受之以否。物不可以终否，故受之以同人。与人同者，物必归焉，故受之以大有。有大者不可以盈，故受之以谦。有大而能谦必豫，故受之以搛。豫必有随，故受之以随。以喜随人者必有事，故受之以蛊；蛊者事也。有事而后可大，故受之以临，临者大也。物大然后可观，故受之以观。可观而后有所合，故受之以噬嗑；嗑者合也。物不可以苟合而己，故受之以贲；贵者饰也。致饰然后亨，则尽矣，故受之以剥；剥者剥也。物不可以终尽，剥穷上反下，故受之以复。复则不妄矣，故受之以无妄。有无妄然后可畜，故受之以大畜。物畜然后可养，故受之以颐；颐者养也。不养则不可动，故受之以大过。物不可以终过，故受之以坎；坎者陷也。陷必有所丽，故受之以离；离者丽也。右上篇。</p>
<p>有天地然后有万物，有万物然后有男女，有男女然后有夫妇，有夫妇然后有父子，有父子然后有君臣，有君臣然后有上下，有上下然后礼义有所错。夫妇之道，不可以不久也，故受之以恒；恒者久也。物不可以久居其所.故受之以遁；遁者退也。物不可以终遁，故受之以大壮。物不可以终壮，故受之以晋；晋者进也。进必有所伤，故受之以明夷；夷者伤也。伤于外者必反其家，故受之以家人，家道穷必乖，故受之以睽；睽者乖也。乖必有难，故受之以蹇；蹇者难也。物不可以终难，故受之以解：解者缓也。缓必有所失，故受之以损。损而不已必益，故受之以益。益而不已必决，故受之以夬；夬者决也。决必有所遇，故受之以姤；姤者遇也。物相遇而后聚，故受之以萃；萃者聚也。聚而上者谓之升，故受之以升。升而不已必困，故受之以困。困乎上者必反下，故受之以井。井道不可不革，故受之以革。革物者莫若鼎，故受之以鼎。主器者莫若长子，故受之以震；震者动也。物不可以终动，止之，故受之以艮；艮者止也。物不可以终止，故受之以渐；渐者进也。进必有所归，故受之以归妹。得其所归者必大，故受之以丰；丰者大也。穷大者必失其居，故受之以旅。旅而无所容，故受之以巽；巽者入也。入而后说之，故受之以兑；兑者说也。说而后散之，故受之以涣；涣者离也。物不可以终离，故受之以节。节而信之，故受之以中孚。有其信者必行之，故受之以小过。有过物者必济，故受之以既济。物不可穷也，故受之以未济，终焉。右下篇。</p>
<p> </p>
<p>二篇必非圣人之书，即以文义求之，亦多牵强失理，读者自当辨之。余详外传。</p>
<p> </p>
<p> </p>
<p> </p>

      
    </div>
    <footer class="article-footer">
      
      
      
  <ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/序卦传/">序卦传</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/王船山/">王船山</a></li></ul>

    </footer>
  </div>
  
</article>

<!-- Table of Contents -->

  
    <article id="post-船山文集-说卦传"  class="article article-type-post" itemscope itemprop="blogPost" >
  <div id="articleInner" class="article-inner">
    
    
      <header class="article-header">
        
  
    <h1 class="thumb" itemprop="name">
      <a class="article-title" href="/essence/23375.html">船山文集《说卦传》</a>
    </h1>
  

      </header>
    
    <div class="article-meta">
      
	<a href="/essence/23375.html" class="article-date">
	  <time datetime="2016-04-25T04:53:09.000Z" itemprop="datePublished">2016年04月25日 @ 12:53</time>
	</a>

      
    <a class="article-category-link" href="/categories/essence/">经</a>

      
    </div>
    <div class="article-entry" itemprop="articleBody">
      
        <h1 id="说卦传">说卦传</h1>
<p>系传发明文王、周公彖爻之辞，微言大义之所自著，而说卦专言伏羲画卦之理，故别为传，由此而后世有伏羲、文王次序方位不同之说。乃文王之彖，原本于伏羲之卦，特系之辞以明吉凶得失之故耳，非有异也。伏羲以八卦生六十四卦，而文王统之于乾坤之并建，则尤以发先圣之藏。然说卦传言“参天两地”、“观变于阴阳”，则亦乾坤统全易之旨。但伏羲有卦而无辞，故其统宗不著，文王既为之辞，又为之序，以申其固有之理，终不可谓伏羲之别有序位，为先天之易也。</p>
<p><strong>昔者圣人之作易也，幽赞于神明而生蓍。</strong></p>
<p>赞，助也；神明欲下诏于人而无从，圣人以筮助其灵，使昭著也。生，始作之也。蓍，蒿属丛生者。草木因天地自然所生而无心，无心故听神明之用，其灵则在分而为两之妙。必用此草者，取其条直轻韧也。旧说谓王道得而蓍生满百茎，说出史迁好异所传。此系圣人作易之下，则非天地生之可知。</p>
<p><strong>参天两地而倚数。</strong></p>
<p>六合之全体，皆天也，所谓大圆也。故以数数之，则径一围三，而一函三。地有形有气，在天之中，与相沦洽，而有所不至，则缺其一而为二。奇画中实，偶画中虚，其象也。倚，任也。天地之理气，不可以象象，故任数以为之象。参两云者，圣人参之两之也。天地浑沦之体，合言之则一，分言之则二。圣人以其盈虚而拟天之数以三，地之数以二；卦画之奇阳偶阴，既明著其象，而揲蓍之法，用九用六，四其九而三十六，四其六而二十四，阳十二其三，阴十二其二，一以参两之法行之，数可任而象可立，道因以著。盖人事之得失吉凶，惟所用之盈虚有当有否，故数可倚之以见道。</p>
<p><strong>观变于阴阳而立卦，发挥于刚柔而生爻。</strong></p>
<p>天地自然之变，发见于物理人情者，六十四象亦略备矣。其变一盈一虚，阴阳互用也。 故以十八变而成一卦，因著其象立其名显其性情功效之殊焉。发挥者，因所动之刚柔，而即动以著其效，则爻之吉凶悔吝因之以生。生谓发其义也。阴阳刚柔互言之，在体曰阴阳，在用曰刚柔，读易之法，随在而求其指，大率如此。若下章以阴阳属天刚柔属地，又彖爻之辞言刚柔而不言阴阳，刚柔即阴阳，其指又别。古人言简而包括宏深。若必执一为例，则泥矣。</p>
<p><strong>和顺于道徳而理于义，穷理尽性以至于命。</strong></p>
<p>道即立天立地立人之道。德者，道之功能也。义者，随事之宜也。道德之实，阴阳健顺之本体也。以数立卦而生爻，极其变动发挥而不相悖害。道本浑沦，因而顺之，健顺交相济而和矣。及其因动起事因事成象，卦各有宜爻各有肖，以别得失，以推吉凶，则因时制宜，而分析条理以尽义，无不各顺其则也。故推其精义合德之蕴，穷天下之理，尽人物之性，而天之继善以流行万化者，皆其所造极。圣人之作易一倚数，而功化之盛，夫岂可以术测而亵用之乎！</p>
<p>右第一章。此章统赞作易之全体大用，而以数为本。数者，圣人成能之利用，人谋之本术也。</p>
<p> </p>
<p><strong>昔者圣人之作易也，将以顺性命之理。是以立天之道，曰阴与阳；立地之道，曰柔与刚；立人之道，曰仁与义。兼三才而两之，故易六画而成卦；分阴分阳，迭用柔刚，故易六位而成章。</strong></p>
<p>在人曰性在天地曰命。立天之道者，气之化也。立地之道者，形之用也。立人之道者，性之德也。此以阴阳并属之天者，自其命之或温或肃、一生一杀者言也。以柔刚并属之地者，自其或翕或辟，以育以载者言也。天无二气地无二形人无二性，合以成体，故三画而八卦成。而其命之降性之发，各因乎动几，而随时相应以起，则道有殊施，心有殊感，阴阳柔刚仁义各成其理而不紊，故必重三为六，道乃备焉。成卦，自画卦之旨及筮者积变为卦而言。成章，自统爻于彖，共成一义而言也。卦以顺性命而利人之用，一事一物皆有全理，而动以其时，故必兼之，而后天道人事皆著于中矣。三才六位，既各有定，而初三五为阳为刚，二四上为阴为柔，于六位之中又有分焉。则天之有柔以和煦百物，地之有刚以荣发化光，又无判然不相通之理。拟之以人，则男阳而固有阴女阴而固有阳，血气荣卫表里之互相为阴阳刚柔，莫不皆然。六位迭用，乃以文质相宣而成章。不复言人道者，仁之严以闲邪者刚也，阴也；慈以惠物者柔也，阳也；义之有断而俭者阴也，刚也；随时而宜者阳也，柔也；则以行乎六位而迭用者也。学易者于仁义体之，而天地之道存焉，则尽性而即以至于命。占者以仁义之存去审得失，而吉凶在其中矣。故曰：“易不为小人谋。”以其拂性而不能受命也。</p>
<p>右第二章。此章专说卦爻六位之旨，先言阴柔，后言阳刚，以叶韵耳，非有意也。旧说拘文牵义，谓阴柔先立体，而后阳刚施化，又分仁属阴，分义属阳，辨析徒繁，今皆不取。</p>
<p> </p>
<p><strong>天地定位，山泽通气，雷风相薄，水火不相射，八卦相错。</strong></p>
<p>此章序伏羲则河图画八卦之理，而言其相错以成章也，说详系辞上传第九章。乾坤、坎离，对待而相错也。震巽、艮兑，交营而相错也。天髙地下，水左行而火右行，雷风动于外，山泽成于中，自然之体也。定位者，阳居上、清刚而利于施；阴居下，柔浊于受；惟其位定，是以交也。通气者，山象天之高，而地气行焉；泽体地之下，而天气行焉。薄如春秋传“宁我薄人”之薄。雷者阳之动，风者阴之动，交相驰逐也。不相射者，各止其所而不相侵，相侵则相息也。惟其错，是以互成相因之用也；由八卦而六十四卦之错可知已。此言天地定位，虽据河图之九、五、一、六、十、二上下之位而言。实则一、三、五、七、九皆天之数，二、四、六、八、十皆地之数，则以交相参而相错成乎八卦，而五位之，奇偶相配而不乱。盖乾坤之化行于六子者莫不有定位，故文王并建乾坤，而卦由之以生，相错者不离乎五十有五之中，读者宜善通之。</p>
<p>右第三章。</p>
<p> </p>
<p><strong>数往者顺，知来者逆，是故易，逆数也。</strong></p>
<p>从上而下谓之顺，从下而上谓之逆。象之顺逆，数亦因之。数者，数其象也；象之已成而数定矣，则先记其总而后记其别。如河图因五十有五之全数，而后推一六、二七、三八、四九、五十之分，自多而寡，顺数之也。若由末有而有，以渐积而成象，则有一而后有二，以至于多，逆知其将有，而姑从少者以起也，逆数之也。多以统少，自上而下，顺也。少以生多，自下积上，逆也。故数往者必顺，而知来者必逆。易以占未来之得失吉凶，故其画自初而二以至于上，积之而卦成，乾初得九，增而十八，以至于五十四，迄乎上而象乃成。下者事之始，上者事之成，本末功效之序，自然之理也。先儒皆谓已往而易见为顺，未来而前知为逆，盖此义也。邵子始为异说以乱之，非是。</p>
<p>右第四章。此章本义与上章合为一章，以徇邵子先天之说，先天者，学仙者之邪说也。未有天之先，何象何数而可言者邪？易曰：“先天而天弗违”言大人之创制显庸，拨乱反治，气机将动，而大人迎之于未见之前，若导之者。其字读为去声。非天之前有此时位，与后天判然而异候也。若其云由乾而兑，而离而震，由巽而坎，而艮而坤，两相逆以相遇，惟弄卦画以饾dou饤ding成巧，而于理不穷，于性不尽，于得失吉凶无所当，特学仙者顺之则生人生物，逆之则成佛成仙之淫辞，而阳往阴来，相遇于震巽之交，抑阴阳交构，彼家之妖术，圣人作易以顺道理义，致用崇德，亦安用彼为哉！徒虚立一伏羲之名，于世远年湮之后，以欺压文王而上之，为圣人之徒者所不敢徇也。此与上章意义各别。故分为二章，如先儒之旧。</p>
<p> </p>
<p><strong>雷以动之，风以散之，雨以润之，日以暄之，艮以止之，兑以说之，乾以君之，坤以藏之。</strong></p>
<p>此言六子之大用，所以摩荡阴阳，互相节宣，而归其本于乾坤也动。动者，阳起而动阴之凝，散者阴入而散阳之亢。润者，阳资于阴以濡其燥。暄者，阴丽于阳而得其和。止以遏阴之竞进。说以解阳之锐往。阴阳交相为益，而无过不及之忧矣。而宰制阴阳，使因时而效六子之绩者，健行之气，君之也。其能受阳之施，含藏之以成六子之体者，顺承之德藏之也。故能相摩相荡，而六子之用行，两间之化浃也。伏羲平列八卦，而乾君坤藏之象已著，文王并建乾坤以统易，亦善承伏羲之意而著明之耳。</p>
<p>右第五章。第二章以卦之定体，言其相错之象，故以天地统始，而六子之序，因其微著。山、泽，体之最著者也。雷、风，用之最著者也：水、火之体用皆微也。言相错之象，则先著而后微，象以著为大也。此章以卦之大用，言其相益之序，故自震异而坎离而艮兑，以归本于乾坤，皆因其自然之序，非以方位言也。</p>
<p> </p>
<p><strong>帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮。万物出乎震：震，东方也。齐乎巽：巽，东南也；齐也者，言万物之洁齐也。离也者，明也，万物皆相见，南方之卦也；圣人南面而听天下，向明而治，盖取诸此也。坤也者，地也，万物皆致养焉，故曰致役乎坤。兑，正秋也，万物之所说也，故曰说言乎兑。战乎乾：乾，西北之卦也，言阴阳相薄也。坎者水也，正北方之卦也，劳卦也，万物之所归也，故曰劳乎坎。艮，东北之卦也，万物之所成终而所成始也，故曰成言乎艮。</strong></p>
<p>前举其目，而后释之。或古有此言，而夫子释其义。乃万物出乎震以下，文类公、穀及汉律历志，则或前为夫子所录之本文，而后儒加之训诂也。本义云：“所推卦位之说多未详”者，良是。而邵子以为文王之卦位，亦不知其何据。大抵易之为道，变动不居，以意求之皆得，则此亦未见为文王一定之位也。前言帝后言万物者，帝者万物之君主，运物而终始之者也。万物无体，以帝之用为其体，帝无用，以万物之体为其用；帝其显仁，而物其藏用，所谓体物而不可遗也，其以八方四时合言而互见者，盖与历家“地有四游”之说略同。出乎震，春中也。成终始乎艮，孟春也。动物之自少至老，植物之自荣至枯，皆有出震而成言乎艮之条理焉，则此所言亦序也，非一定不移之位也。其循环相生之序，不以卦画之升降消长为次第，盖以卦德之用言，而非因其体。天地氤氳之化，变动而不可为典要，在天者即为理，不可以人为之渐次测度之也。齐乎巽，风以动物而使疏虎整齐之谓。相见者，物与物相见，资于明也。致犹致师之致，引之而待其自至也。役，用也，用以养也。说言，喜于自得之谓。阴阳相薄而战，物既坚刚，争之所自起也。坎为劳卦者，效用于天地之间，其象为水流而不得息。艮则其劳止，而将以绍来者之生，故成终而即以成始。以意义拟之，大略如此。其详，则朱子之所谓“未详”也。</p>
<p>右第六章。自此以下六章，盖古筮氏有此，以占事应，夫子取其近正者录之于篇，以待占者，非夫子之赞论也。</p>
<p><strong>神也者，妙万物而为言者也。动万物者莫疾乎雷，挠万物者莫疾乎风，燥万物者莫熯乎火，说万物者莫说乎泽，润万物者莫润乎水，终万物始万物者莫盛乎艮。故水火相逮，雷风不相悖，山泽通气，然后能变化，既成万物也。</strong></p>
<p>神者，乾坤合德、健以率顺、顺以承健，氤氳无间之妙用，并行于万物之中者也。故但言六子，不言乾坤，乾坤其神也，张子曰：“一故神，两在故不测。”故方动而启之，旋挠而散之；方熯之，旋润之，方说以解其刚悍之气而使和，旋艮以结为成实之体而使止；两在不测，而乾坤之合用以妙变化者，不以性情功效之殊而相背，无非健顺合一之神为之也。“水火相逮”者，燥湿寒热之异而火入水中、水入火中。其象则河图八、三在左，九、 四在右，而五、十交函于中。以物理推之，则煮水成汤，火逮乎水；以油起焰，水逮乎火也。雷风不相悖，可并作也。山泽通气，气不以山髙泽下而阻也。六子之情才功用大殊，而自小至大，无物不体，自生至死，无时可斁，合一之妙，乾坤固有之知能于斯显矣。惟圣人体之以为德，则劝威合于一致，动静合于一几，进退合一中，大德之敦化者成乎小德之川流，健以无所屈者即顺以无所拂，则人不可知而谓之神矣。易之所以体天地圣人之妙用也。右第七章。</p>
<p> </p>
<p><strong>乾，健也。坤，顺也。震，动也。巽，入也。坎，陷也。离，丽也。艮，止也。兑，说也。</strong></p>
<p>此卦名义也。健顺以德行言；动入止说以功用言；陷丽以时位言。陷者以惩阴之险，故阳得中而忧其陷。丽者以劝阴附阳以求明，故阴得中而谓其相附丽也。右第八章。</p>
<p> </p>
<p><strong>乾为马，坤为牛，震为龙，巽为鸡，坎为豕，离为雉，艮为狗，兑为羊。</strong></p>
<p>此下四章，皆古筮者杂占之说，与彖、爻之辞互有异同，盖非文王、周公所凭以取象之典要，然于物理亦合，故夫子存之，以广所占之征应，要亦未可执也。为云者，推本万事万物之所自出，莫非一阴一阳之道所往来消长之几所造也。见乃谓之象，形乃谓之器，八卦之仁于此而显；其用也，皆八卦之所藏也。充塞于天地之间，周流于日用之际；近取诸身，远取诸物；屈伸感而利生，情伪感而利害生，其动而化者，即静凝而成体；诚不可遗，而体物不遗；或以象，或以数，或以性情功效，或以时位而成。学易者引而伸之以穷理，则德业之崇广亦可知矣，非徒为筮者射覆之用也。右第九章。</p>
<p> </p>
<p><strong>乾为首，坤为腹，震为足，巽为股，坎为耳，离为目，艮为手，兑为口。</strong></p>
<p>此所取象，本为筮者占身中疾痛而设，然因此而见人之一身，无非乾坤六子之德业所自著，则由此而推之血气营卫、筋骸皮肉之络理，又推之动静、语默周旋进反之威仪，又推之喜怒哀乐、爱恶攻取之秩叙，无非健顺阴阳之所合同以生变化，而乘时居位之得失吉凶，应之不爽。君子观象玩占，而于疾眚之去留、言行动作之善恶，皆可因筮以反躬自省而俟天命。盖人身浑然一天道之合体，而天理流行于其中，神之告之，亦以其诚然之理，非但迹象之粗。筮之义如此其大。固不可以技术之小智测也。右第十章。</p>
<p> </p>
<p><strong>乾，天也，故称乎父。坤，地也，故称乎母。</strong></p>
<p>称者，以此之名加彼之辞也。张子西铭“理一分殊”之旨，盖本诸此。父、母者，吾之所生成者也，因之而推其体，则为天地；因此而推其德，则为乾坤。天地大而父母专，天地疏而父母亲，故知父母而不知乾坤者有矣，未有不知父母而知乾坤者也。思吾气之所自生，至健之理存焉；思吾形之所自成，至顺之理在焉；气固父之所临也，形固母 之所授也。故敬爱行，而健顺之实、知能之良，于此而凝承以流行于万理，则见乾于父见坤于母，而天地之道不违矣。是以可名乾以父，名坤以母，而父母之尊亲始昭著而不可昧。六子，皆乾坤之所生也，则吾之有身，备六子之体用性情者，无非父母之所全以生者也，无二本也。而以术数言易者，谓复、姤为小父母，然则生我之父母又其小者。—人而父母三焉，非禽兽之道而何哉！</p>
<p><strong>震一索而得男，故谓之长男。巽一索而得女，故谓之长女。坎再索而得男，故谓之中男。离再索而得女，故谓之中女。艮三索而得男，故谓之少男。兑三索而得女，故谓之少女。</strong></p>
<p>索，求也，揲蓍以求而遇之也。此亦以筮者占父母兄弟子女而设也。于经，惟震、睽、革、归妹著此象，他如师以坎二为长子，大过以巽初为女妻，亦不尽合，筮者因事而占则应耳。阴体立，而阳入为之主，则为男；阳用行，而阴又入之，则为女。阳之入阴以施化，常也。然阳与阴相沦洽，则阴又以其柔润之化，入于阳中，故巽、离、兑以阴感阳而起化，氤氳化醇之妙，不可以一例求也。右第十一章。</p>
<p> </p>
<p><strong>乾为天，为圆，为君，为父，为玉，为金，为寒，为冰，为大赤，为良马，为老马，为瘠马，为驳马，为木果。</strong></p>
<p>圆以物之形象言。驳马，或谓食虎豹之兽；然言驳马，则固马也。驳者，性不驯良。果有木生，有蔓生。言木者，桃杏之属，别于蔓生者。</p>
<p><strong>坤为地，为母，为布，为釜，为吝啬，为均，为子母牛，为大舆，为文，为众，为柄，其于地也为黑。</strong></p>
<p>分物得平之谓均。坤为地，而言于地为黑者，以之占地，则应在黎黑之土也。</p>
<p><em><em>震为雷，为龙，为玄黄，为旉fu，为大涂，为长子，为决躁，为苍莨lang竹，为萑苇；其于马也，为善鸣，为</em>足，为作足，为的颡，其于稼也，为反生；其究为健，为蕃鲜。</em>*</p>
<p>旉，花也。涂，路也。决躁，占事者当速决而躁动也。苍莨竹，色苍翠而叶茂盛者。*足，足骹白。作足，足数动，马壮则然。的颡，当额白。反生，已槁而复生。究，言其成功也。健，谓马。蕃鲜谓稼鲜荣盛也。</p>
<p><strong>巽为木，为风，为长女，为绳直，为工，为白，为长，为髙，为进退，为不果，为奥；其于人也，为寡发，为广颡，为多白眼，为近利市三倍；其究为躁卦。</strong></p>
<p>绳直，引绳以定墙屋之基。进退，事不决。不果，志不定。近利，得财贿也。三倍，三倍其息。其究，以人言，躁不宁也。</p>
<p><strong>坎为水，为沟渎，为隐伏，为矫輮，为弓轮；其于人也，为加忧，为心病，为耳痛</strong><em>句</em><strong>，为血卦，为赤；其于马也，为美脊，为亟心，为下首，为薄蹄，为曳；其于舆也，为多眚</strong><em>句</em><strong>，为通，为月，为盗；其于木也，为坚多心。</strong></p>
<p>隐伏，以人情言。矫以为弓，轮以为轮，相承言之。血卦，当见血也。赤者，血色，亦相承言之。亟心，性速也。下首，皆不髙举，马疾驰则然。曳，入曳之不行。多眚，多隙漏也。通者，事得顺利，</p>
<p><strong>离为火，为日，为电，为中女，为甲冑，为戈兵：其于人也，为大腹</strong><em>句</em><strong>；为乾卦，为鳖，为蟹，为贏，为蚌，为龟，其于木也，为科上槁。</strong></p>
<p>大腹，丁奚病。乾，旱也。科，枝杪也。贏与螺通。</p>
<p><strong>艮为山，为径路，为小石，为门阙，为果蓏luo，为阍寺，为指，为狗，为鼠，为黔喙之属；其于木也，为坚多节。</strong></p>
<p>果蓏，蔓生果舐瓤之属。阍寺，刑人守门者。黔喙，鸟兽之喙黑者。</p>
<p><strong>兑为泽，为少女，为巫，为口舌，为毀折，为附决，其于地也，为刚卤</strong><em>句</em><strong>，为妾，为羊。</strong></p>
<p>毁折以物言。附决以事言，谓相倚附而得决也。</p>
<p>右第十二章。本义云：“此章广八卦之象，其间多不可晓者，求之于经，亦不尽合。”盖古筮人因象推求以待问，与后世射覆之术略同，为类甚繁，故荀爽集九家解，更有多占，而夫子取其理之可通者存之。实则尽天下之物，天下之事，天下之情伪，皆卦象之所固有，则占者以意求之，无不可验，而初不必拘于一定之说。故文王、周公所取象者，如坤言马，言冰之类，又与此别，君子之筮，以审于义，而利自在焉，则笃信文、周之象数，冒天下之道而已足。若专为筮人而占细事小物之得失利害，则当于理者，亦时相符合，是以圣人亦存而不废焉。</p>
<p> </p>

      
    </div>
    <footer class="article-footer">
      
      
      
  <ul class="article-tag-list"><li class="article-tag-list-item"><a class="article-tag-list-link" href="/tags/六十四卦/">六十四卦</a></li><li class="article-tag-list-item"><a class="article-tag-list-link" href="/tags/周易/">周易</a></li><li class="article-tag-list-item"><a class="article-tag-list-link" href="/tags/国学/">国学</a></li><li class="article-tag-list-item"><a class="article-tag-list-link" href="/tags/王夫之/">王夫之</a></li><li class="article-tag-list-item"><a class="article-tag-list-link" href="/tags/说卦传/">说卦传</a></li></ul>

    </footer>
  </div>
  
</article>

<!-- Table of Contents -->

  


  <nav id="page-nav">
    
    <a class="extend prev" rel="prev" href="/page/9/">&laquo; 上一页</a><a class="page-number" href="/">1</a><span class="space">&hellip;</span><a class="page-number" href="/page/8/">8</a><a class="page-number" href="/page/9/">9</a><span class="page-number current">10</span>
  </nav>

</section>
        
      </div>
      
        <div align="center" style="margin-top: 30px;"><hr class="hr" style="margin:0px; height:3px;"></div>
      
      <footer id="footer">
  

  <div class="container">
      	<div class="row">
	      <p> Powered by <a href="http://hexo.io/" target="_blank">Hexo</a> and <a href="https://github.com/iTimeTraveler/hexo-theme-hiker" target="_blank">Hexo-theme-hiker</a> </p>
	      <p id="copyRightEn">Copyright &copy; 2016 - 2018 日新知 All Rights Reserved.</p>
	      
	      
    		<p class="busuanzi_uv">
				访客数 : <span id="busuanzi_value_site_uv"></span> |  
				访问量 : <span id="busuanzi_value_site_pv"></span>
		    </p>
  		   
		</div>

		
  </div>
</footer>


<!-- min height -->

<script>
    var wrapdiv = document.getElementById("wrap");
    var contentdiv = document.getElementById("content");
    var allheader = document.getElementById("allheader");

    wrapdiv.style.minHeight = document.body.offsetHeight + "px";
    if (allheader != null) {
      contentdiv.style.minHeight = document.body.offsetHeight - allheader.offsetHeight - document.getElementById("footer").offsetHeight + "px";
    } else {
      contentdiv.style.minHeight = document.body.offsetHeight - document.getElementById("footer").offsetHeight + "px";
    }
</script>
    </div>
    <!-- <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
    <a href="/categories" class="mobile-nav-link">Categories</a>
  
    <a href="/tags" class="mobile-nav-link">Tags</a>
  
    <a href="/about" class="mobile-nav-link">About</a>
  
</nav> -->
    

<!-- mathjax config similar to math.stackexchange -->

<script type="text/x-mathjax-config">
  MathJax.Hub.Config({
    tex2jax: {
      inlineMath: [ ['$','$'], ["\\(","\\)"] ],
      processEscapes: true
    }
  });
</script>

<script type="text/x-mathjax-config">
    MathJax.Hub.Config({
      tex2jax: {
        skipTags: ['script', 'noscript', 'style', 'textarea', 'pre', 'code']
      }
    });
</script>

<script type="text/x-mathjax-config">
    MathJax.Hub.Queue(function() {
        var all = MathJax.Hub.getAllJax(), i;
        for(i=0; i < all.length; i += 1) {
            all[i].SourceElement().parentNode.className += ' has-jax';
        }
    });
</script>

<script type="text/javascript" src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML">
</script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/scripts.js"></script>


  <script src="/js/home.js"></script>











	<script async src="//dn-lbstatics.qbox.me/busuanzi/2.3/busuanzi.pure.mini.js">
	</script>






  </div>

  <div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true" style="display: none;">
  <div class="modal-dialog">
    <div class="modal-content">
      <div class="modal-header">
        <h2 class="modal-title" id="myModalLabel">设置</h2>
      </div>
      <hr style="margin-top:0px; margin-bottom:0px; width:80%; border-top: 3px solid #000;">
      <hr style="margin-top:2px; margin-bottom:0px; width:80%; border-top: 1px solid #000;">


      <div class="modal-body">
          <div style="margin:6px;">
            <a data-toggle="collapse" data-parent="#accordion" href="#collapseOne" onclick="javascript:setFontSize();" aria-expanded="true" aria-controls="collapseOne">
              正文字号大小
            </a>
          </div>
          <div id="collapseOne" class="panel-collapse collapse" role="tabpanel" aria-labelledby="headingOne">
          <div class="panel-body">
            您已调整页面字体大小
          </div>
        </div>
      


          <div style="margin:6px;">
            <a data-toggle="collapse" data-parent="#accordion" href="#collapseTwo" onclick="javascript:setBackground();" aria-expanded="true" aria-controls="collapseTwo">
              夜间护眼模式
            </a>
        </div>
          <div id="collapseTwo" class="panel-collapse collapse" role="tabpanel" aria-labelledby="headingTwo">
          <div class="panel-body">
            夜间模式已经开启，再次单击按钮即可关闭 
          </div>
        </div>

        <div>
            <a data-toggle="collapse" data-parent="#accordion" href="#collapseThree" aria-expanded="true" aria-controls="collapseThree">&nbsp;&nbsp;&nbsp;&nbsp;&nbsp;&nbsp;关 于&nbsp;&nbsp;&nbsp;&nbsp;&nbsp;&nbsp;</a>
        </div>
         <div id="collapseThree" class="panel-collapse collapse" role="tabpanel" aria-labelledby="headingThree">
          <div class="panel-body">
            日新知
          </div>
          <div class="panel-body">
            Copyright © 2018 zhinuo All Rights Reserved.
          </div>
        </div>
      </div>


      <hr style="margin-top:0px; margin-bottom:0px; width:80%; border-top: 1px solid #000;">
      <hr style="margin-top:2px; margin-bottom:0px; width:80%; border-top: 3px solid #000;">
      <div class="modal-footer">
        <button type="button" class="close" data-dismiss="modal" aria-label="Close"><span aria-hidden="true">×</span></button>
      </div>
    </div>
  </div>
</div>
  
  <a id="rocket" href="#top" class=""></a>
  <script type="text/javascript" src="/js/totop.js?v=1.0.0" async=""></script>
  
</body>
</html>